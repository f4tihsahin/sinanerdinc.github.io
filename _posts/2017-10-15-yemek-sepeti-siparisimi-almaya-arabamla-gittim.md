---
layout: post
published: true
title: Yemek Sepeti Siparişimi Almaya Arabamla Gittim
image: /img/2017/yemeksepeti.jpeg
tags: [yemeksepeti, şikayet]
date: 2017-10-14
categories:
    - "diger"
---

13 Ekim Cuma günü iş yerinden saat 18.40 gibi ayrıldım. Ayrılmadan önce de ben eve vardığımda yiyebilmek üzere **Magic Akademi** 'den   bir sipariş verdim. Siparişi verdiğim saat ise 18.25.

Tahminlerime göre 19.00 - 19.10 arası siparişimin gelmesi gerekiyor. Planım eve geldiğimde yemeğin de gelmesi. Saat 19.20 olduğunda yemek sepetine telefon ettim. Restoran ile görüştüklerini ve siparişimin kuryede olduğunu iletti. Teşekkür ettim ve kapattım.

Saat 19.32'de kurye telefon etti. Özet olarak aşağıdaki gibi bir sohbet geçti aramızda.

- ***Kurye:*** Abi XXX caddesinin bir üzerindeki caddedeyim.
- ***Ben:*** Tamam adreste yazdığı gibi XXX caddesi YY numaraya gelin lütfen camdan sizi göreceğim.
- ***Kurye:*** Abi ben nerdeyim biliyor musun? XXX caddesinin üzerinde bir yol çalışması var, karşımda ZZZ inşaat firması var.
- ***Ben:*** Bahsettiğiniz yeri bilmiyorum, adreste de yazdığı gibi XXX caddesine inebilirmisiniz.
- ***Kurye:*** Abi ben nerdeyim biliyor musun? XXX caddesinin altına indim şimdi.
- ***Ben:*** Tamam lütfen altına da inmeyin, XXX caddesine gelin.
- ***Ben:*** Elinizde internete giren bir cihaz var mı? Konum atayım.
- ***Kurye:*** Yok abi eski telefonlardan var.
- ***Ben:*** Peki o zaman şöyle yapalım lütfen en yakınınızdaki kişiye **belediye binasının** girişini sorun. (O ara birilerine sorulur.)
- ***Kurye:*** Abi tamam belediyenin girişine geldim.
- ***Kurye:*** Şimdi girişi sağ tarafınıza alın ve yukarı doğru hiçbir yere dönmeden çıkın.
- ***Ben:*** Abi ben nerdeyim biliyor musun? Giriş arkamda, karşımda bir tane dükkan var.

Bu şekilde 13 dk kadar bir adres tarif etme çabamdan sonra pes ediyorum. Arkadaşa belediyenin önünde durmasını söyleyip arabaya atlayıp ben belediyenin önüne gidiyorum.

Belediye girişinde bakınıyorum kimse yok. Arkadaşı arıyorum nerdesiniz diye.

- ***Ben:*** Belediyenin önündeyim neredesiniz?
- ***Kurye:*** Abi ben de önündeyim.
- ***Ben:*** Hangi belediyenin önündesiniz.
- ***Kurye:*** XXX Belediyesi.
- ***Ben:*** Tamam doğru yer, kocaman giriş yazan merdivenin olduğu yerdeyim sizi göremiyorum.

2 - 3 dakikalık bir konuşmadan sonra birbirimize kavuştuk. Yemeğimi alıp arabamla evime döndüm.

## Şikayetim
Mahalle arasındaki bir yerden sipariş verdiğinizde kurye tabiri caiz ise karış karış bilir sokakları ve adres problemi çekmezsiniz.

Farklı mahalle ve muhitlere sipariş veriyorsanız, kuryeleriniz de sürekli değişiyor ise, o arkadaşın kullanabileceği, internete giren, beni şuraya götür dediğinde götürecek bir cihazı cebine sokuşturmanız gerekiyor.

Konunun Yemek Sepeti ile direkt ilgisi olmasa da, anlaşma yapacağı restoranlarda kurye kalitesi, teknik donanımı konusunda bazı zorlayıcı talepleri olabilir. Belki de böyle birşey var ve ona uyulmadı bilemiyorum.
