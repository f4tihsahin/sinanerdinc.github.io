---
layout: post
title: Medium Türkçe kapandı
image: /img/2017/medium-logo.png
date: 2017-11-10
categories:
    - "teknoloji"
---

Medium, 2012 yılında hayatımıza girdiğinden beri sürekli popülerliğini artıran bir kaynak oldu, yeni bir yazma ve okuma deneyimi sunan, reklamsız yapısı ile adeta dijital yayının kaynağı haline geldi. Çünkü mobilde bile keyifli bir okuma tecrübesi veriyordu, birbirinden farklı binlerce insanın anlatacak yüzlerce hikayesi vardı, herhangi bir maddi kazanç beklemeden paylaşılan o hikayeleri okumak hepimize keyif veriyordu. Böyle olunca da ülkemizdeki internet kullanıcıları da Medium’u çok sevdi, Medium da bu sevginin karşılığı olarak belki de, Türkçe bir kanal açtı ve benim de içinde bulunduğum, popüler içeriklerin sahiplerine de Medim Türkçe kanalında yazarlık vererek güzel bir içerik havuzu oluşturmuştu. Evet geçmiş zaman eki kullandım, çünkü bu oluşturduğu topluluğu 3 gün önce kapatma kararı aldı Medium.

Mobil uyumluluğu en büyük silahlarından biri olan ve popülerliğini günden güne artıran Medium, kullanıcılara kendi alan adlarını kullanmasının da önünü açtı, birçok site, hatta teknoloji blogları bile keskin bir karar ile altyapılarını Medium üzerine taşımışlardı. Son zamanlarda WordPress üzerinde sürekli bakıma harcadığım zaman dolayısı ile ben de kendi alan adlarımı medium üzerine taşımaya karar vermiştim. Kötü haberi de böyle öğrendim.

Medium alan adı değişikliği için otomatize bir altyapıya sahip değil. Yani alan adını gir, dns veya A kaydı yap otomatik yönlensin v.s. gibi bir hizmeti yok, sadece mail ile iletişim kurarak kendi alan adınızı ücretsiz bir şekilde medium kanallarınıza bağlama hakkınız vardı. Yine geçmiş zaman kullandım çünkü bu hizmet artık ne yazık ki ücretsiz değil, 75 dolar olmuş. Bu ücret SSL, bakım, kurulum v.b. maliyetler için talep ediliyormuş.

Medium’un özellikle yatırım aldıktan sonra yayın politikası ve ücretlendirme modeli hakkında değişikliğe gideceğinin sinyallerini vermişti ancak açıkcası benim beklediğim böyle birşey değildi.
